QVID A SAEOVLO XV PROFECERINT GRAMM. e. q. s. 293

absterreantur ab aemulandis istis adulescentes. Quid enim? Ore·
disne, ut hoc exemplo utar, Marxioe et Stowasseros umquam
grassaturos fuisse in uos impudentiam, qua infamiam contraxere,
nisi ita a Buecheleris et Vahlenis essent instituti, ut adversus hos adu-
latione servssi, adversus ceteros petulantia uterentur effrenatissima?

Multum perdidit Varro Hermanni Kettneri immaturo obitu,
qui collectis de vita p. lt. librorum fragmentis aliisque quae ad
'Varronis scripta vel glosaria latina pertinerent editis egregiam
sui spem moverat.

Varronis operum praeter libros de lingua latina et de re
rustica reliquias aliquando prodire apparatu idoneo instructas et
secundum leges artis perpolitae, dispositas, illustratas ut optandum
est maxime propter usum exiguum editionis Popmae‚ ita propter
difficultatem operis et prolixitatem paene desperandum. Illud autem
omnino deprecandum, exemplo aetate nostra frequentissimo nequis
iuvenis rem suscipiat, quae non possit tractari nisi ab homine et
doctrinae vastissimae et arte, usu, aunis corroborato. Quod siquis
spreverit monitum, ne ille ceratis ope Daedalea nitetur pinnis
eosdemque habebit exitus quos Vahlenus sive Riesius.

Praeterea modus tenendus in congerenda materia; quem nisi
servaris, poterit facile sylloge confici talis, quae Augustini opera
aequet circuitu vel superet.

Catonis fragmentorum et historicorum Latinorum editiones
ab Henrico Iordano et Hermanno Petro emissae memorabiles
maxime propter prolegomena diligenter prudenterque composita. —-
Teates ipsi scriptorum non eadem laude digni, cum librariis nimis
confisi neque proprio ingenio saepius auxilium tulerint locis cor·
ruptis et ne priorum quidem grammaticorum satis respexerint ubique
commenta

Porro cum ex auctoribus quos tulit aetas nemo plus con-
ferat ad illustrandum Nonium Gellio, grates agendae vel maximae
Martino Hermio, cuius diligentia ac sollertia ita iam feruntur
relictae instructaeque Noctes Atticae, ut aut vera scriptura sit
restituta aut ubi locus est dissentiendo facile possis viam inire
inveniendi veri.

Deinde cum passim Nonii liber illustretur relicuorum gram-
maticorum opera, cunr laude hic prosequendi curn eodem Hertzio
Henricus Keilius Hermannusque Hagenus et Georgius
Thilo.

Neque praetereunda hoc loco Gustavi Loewii Opusculaa
G. Goetzio edita ac Prodromus corporis glosariorum latinornm3

 

