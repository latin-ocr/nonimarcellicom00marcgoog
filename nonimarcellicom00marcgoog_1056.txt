DE RATIONIBVS aorrrome HVlVS. 331

bibliotheca publica Berolinensi transmitterentur Petropolim editiones
Nouii illae, quibus primum a cap. IV usi sumus. Dictum de eis
pg. 277. Nec silenda L. Hoermanni, bibliothecae praefecti Oeno·
pontinae, ac L Ieepii‚ professoris Regimontani‚ officia. - At
quos nominatim non compellamus, eos velim habere persuasum
animo, non minore a nobis recoli pietate ipsorum in nos studia
quam relicuorum. Atque ita dignas referri vices posse existimavi
omnibus, qui de Nonio nostro bene sunt meriti, ut studerem-
reddere hanc editionem quantum posset fieri optimam.

Et hercule quamquam Nonii librum non licuit praestare labe
immunem omui nec difficultatibus expeditum omnibus -· quo enim
ego pacto unus potui perficere quod quadringentorum annorum tot
critici affectavere frustra? - tamen longe longeque leges emen·
datiorem quam fuitper saecula superiora XII.

Et ipsius quidem Nonii commenta tractabis quantum libuerit:
auctorum quae adfert exempla, me quidem si audies, diurna noc·
turnaque versabis manu. Ex quo duplex percipietur commodum.

Nam primum intelleges Romanos quemquam scriptorum laude
neque potuerunt neque voluerunt aequare Graecos, studio tamen
litterarum vix minus fuisse admirabiles quam rebus gestis. Duobus
quippe saeculis quae fuerunt inter Livium et Vergilium (quo fere
temporis spatio continentur libri allati a Nonio) et ingeniorum
ingentem vides profluxisse copiam et litteras latinas a rudibus
initiis ad eum cultum productas, quem omnes admiramur, idque
non in p'ace et otio, sed continuo bellis tumultibusque ac discordiis
agitata civitate.

Cuius enim populi labores aequarunt eos, quibus renati sunt
Romani a fine belli Punici primi usque ad Augusti tempora? -
Ac tamen illi inter tot discrimina rerum motum sub Pyrrhi bellum
litterarum, disciplinarum, artium amorem non modo nou attenua·
runt, sedin dies auxerunt.

Et hoc quidem quantumvis sit admiratione dignum, longe
tamen mains illud ac plane divinum et alieno exemplo vacuum,
quod eadem aetate turbulentissima sermo latinus ita est castigatus
et perpolitus, ut praeter gravitatem insitam ae maiestatem reci-
peret venustatem, ubertatem, varietatem, denique ornnes illas vir·
tuter, quae in eo sunt conspicuae. - Cum hac sollertia qui
compararit huius saeculi et superioris populorum vel cultissimorum
morem, inveniet plerosque immota vel modice lacessita pace ac

propitiis, si per mores nostros liceret, dis attenuasse curam linguae
patriae eamque in barbarum degenerare passos.

 

