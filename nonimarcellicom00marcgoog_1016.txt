QVID A SAECVLO XV PROFECERINT GRAMM. e. q. s. 291

negabit Afranii vel Pomponii sive Syri versus fuisse Plautinis
aliquanto castigatiores?) neque in tragicis materiae.

Praeterea quamquam non potest negari a Ribbeckio sublatos
multorum decursu annorum errores haud ita paucos librariorum„
tamen summa rei hic ut ubique iere, quando ad emendandos
scriptores se accinxit, parum ei cessit prospere.

Neque minus illud notandum, qnod apparatus obrutus congerie
coniecturarum condiscipulorum eius, Buecheleri, Kiesslingii,
Vseneri, maximam partem, nequid gravius dicam, parum fructuo-
sarum. - Quid quod adeo Iacobi Maelii, professoris Basiliensis,
quem quidem Maesium rectius dixeris, multa ibidem relata com·
menta? — Ourn hoc igitur a Ribbeckio amicitiam suspicor iunc-
tam quo tempore ipse Basileae degebat At longe utilius fuerat
neglecto Maelio Basiliensem invisere codicem Nonii, quem Ger·
lachii pravitate deceptus saepius confudit cum Bernensi 83. Sed
in hac parte qua incuria fuerit Ribbeckius vel inde appapet, quod,
cum per tot annos insederit Helvetiae, numquam Bernenses Nonii
libros, nedum Genevensem in usus suos adhibuit.

Quae cum ita sint, non erit mirum, quod in commentariis
hisce, ubi tot milia coniecturarum, eaque maiorum pariter mino·
rumque gentium doctorum, memorantur, bis Kiesslingii fit mentio,
bis Maelii, Vseneri, nisi memoria labor, ne semel quidem.

Tamen, ne iniustus in Ribbeckium sim, laudandum, quod
sensisse videtur utcumque Danaorum dona oblata sibi ab amicis.
Nam quamquam multus est in adferendis laudandisque eorum
commentis, non recepit nisi paucissima.

Singulari conflictatac hoc saeculo calamitate Varronis saturae.
Quas cum ente annos plus XL parum feliciter affectasset llu0ehlerus,
non indiligens homo aut incuriosus, sed neque rei metricae satis
ampla peritia neque ea ingenii subtilitate, quae vel maxime requi-
ritur in illo opere difficillimo, eaedemque paulisper essent refectae
A. Meinekii et O. Lachmanni paucis quidem, sed egregiis in-
ventis, at neque Theophilus Roeperus neque Adolfus Kochius
multum profecissent, ex quibus ille vir quidem fuit egregius, sed
ad iniquam delatus materiam, hunc nemo quisquam umquam sanus
laudarit, mox Ioannes Vahlenus, successor nunc Lachmanni,
postquam Ritschelii praeceptoris commeirdatione ac tutela probavit
Ennium sunm doctorum vulgo atque editis Coniectaneis in Var-
ronem et Analeotis Nonianis plenissimis est mactatus condiscipu-
lorum suorum, Ribbeckii et Buecheleri, laudibus, abhinc annis

plus XXV eo confidentiae dicitur esse progressae, ut de recensendis
19*

 

