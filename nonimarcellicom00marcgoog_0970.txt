DE VITA NONII MARCELLI. 245

At IV saeculi sub finem vel incapite imperii quanta fuerint

et antiquitatum Romanarum et omnis cultus liberalioris incuria qui
se doctos videri vellent, ex Ammiani historiis notum.

Porro quem Ausonius carm. XVIII Prof. Burdigal. dicit vita
pravum, studiis pertenuis meriti grammaticum Marcellum, Marcello
genitum, alienum esse a Nonio olim est intellectum. Quo enim
pacto potuit auctor tam longi et pro illis temporibus copiosi ac
docti libri tam exiguo poni ab illi Ioco? Neque tantum hebetudine
aequales Theodosio grammaticos superabat Nonius, ut ideo tali
Ausonii fastidio esset dignus.

Itaque, ut redeam in viam, probabile est Herculium, de quo
supra memoravi, non fnisse grammaticum, de quo agitur, sed
filium eius. Qui si ipse hoc cognomine esset usus, qua fuit
iactantia, id in titulo operis non praetermisisset.

Quodsi inscriptio illa pertinet ad tilium grammatici, hunc
probabile est satis scrisse divitem. Nec vero licet stulto cuiquam,
nedum Nonio, esse pauperi.

Ceterum Nonius, ut solent summa ingenia, non una contentus
fuit disciplina, sed antequam grammaticae operam daret, capessivIt
philosophiam. Nam peripateticum et fuisse se et dici voluisse
testatur libri sui inscriptione; sicut etiam Appuleius, popularis
eius, platonici se iactavit cognomine. Atque buius doctrinae vestigia
quaedam extare in cap. XII, ubi adversatus Stoicis fatum mutari
non posse negat ille, monuit Quicheratus (praef. pg. VI).

Praeterea editae a N onio Epistulae de peregrinando a doctrinis;
quibus contemptum studiorum frequentem vel maxime aetate illa
concedente sensim in barbariem genere humano castigavIt.

compendiosam antem quam scripsit doctrinam filio pri·
mum destinavit, scilicet nt is purus putus fieret Nonius neve a
patre degeneraret. Qui si idem fuit atque Herculius ille, utrum
boc cognomen addiderit ei genitor conscientia modestiaque, quod
praesagiret animo ad errores ineptiasque Compendiosae doctrinae
eluctandae velut Hercule quodam fore opus, an arrogantia ac
vanitate, quae propria est malorum grammaticorum plurimumque
differt a fiducia illa superbiaque, quam nou licet acquiri nisi
meritis, haud facile definias.

Relicua ex Nonii vita incerta. Neque apparet unde comper·
tum habuerit Pomponius Laetus, quod dicit in prohoemio Nonium
iu ipso itinere diem obisse. Nam ne de itinere quidem ullo illins
iam constat emendato nostra opera Epistularum eius titulo. - Anti·
cyram certe numquam ab ec petitam omni pignore potest affirmari.

 

